   2018-2022. országgyűlési ciklus  

Budapest, 2021. február 1. hétfő 

178. szám 

 

 
 
 
 

 

Országgyűlési Napló 

Dr. Latorcai János 

elnöklete alatt 

 

Jegyzők: Hiszékeny Dezső, dr. Szűcs Lajos 

 

 
 
 
 

 
 
 
 
 
 
 
 
 
 
 
 

 
 
 
 
 
 
 
 

 
 

 

Hasáb 

Balczó Zoltán (Jobbik) ......................................................................................................................... 25570 

Szabó Timea (Párbeszéd) ...................................................................................................................... 25559 
Csárdi Antal (LMP) ................................................................................................................................ 25561 
Dr. Vadai Ágnes (DK) .......................................................................................................................... 25563 
Dr. Tóth Bertalan (MSZP) ................................................................................................................... 25564 
Dr. Lukács László György (Jobbik) ................................................................................................. 25566 

Tárgyai   
 
Az ülés megnyitása ...................................................................................................................................... 25559 
 
Napirend előtti felszólalások: 
 
 
 
 
 
 
A köztársasági elnök átiratainak ismertetése államtitkári megbízatás megszűnésé-
ről, valamint új államtitkár kinevezéséről: 
 
Dr. Szűcs Lajos jegyző .......................................................................................................................... 25568 
  Hiszékeny Dezső jegyző ....................................................................................................................... 25568 
 
Dr. Szűcs Lajos jegyző .......................................................................................................................... 25569 
  Hiszékeny Dezső jegyző ....................................................................................................................... 25569 
 
Döntés az ülés napirendjéről ..................................................................................................................  25570 
 
Varju László (DK) ................................................................................................................................. 25570 
Ügyrendi kérdés: 
 
 
Bejelentés az Országgyűlés következő üléséről .................................................................................. 25572 
 
Az ülés bezárása ........................................................................................................................................... 25572 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

 

25559 

Az Országgyűlés tavaszi 1. rendkívüli ülése 2021. február 1-jén, hétfőn 

25560 

Az Országgyűlés tavaszi 1. rendkívüli ülése 

2021. február 1-jén, hétfőn 

(13.00 óra - Elnök: dr. Latorcai János 

Jegyzők: dr. Szűcs Lajos és Hiszékeny Dezső) 

 

ELNÖK: (A teremben lévők felállnak, és ezzel kö-
szöntik  a  választópolgárok  közösségét.  Amikor  az 
ülést vezető elnök helyet foglal,  a teremben lévők is 
leülnek.)  Jó  napot  kívánok!  Tisztelt  Képviselőtársa-
im!  Szeretettel  köszöntöm  valamennyiüket,  és  kö-
szöntök  mindenkit,  aki  figyelemmel  kíséri  mai  ülé-
sünket. 

Az Országgyűlés rendkívüli ülését megnyitom. 
Tájékoztatom önöket, hogy a mai napon Szűcs Lajos 
és  Hiszékeny  Dezső  jegyző  urak  lesznek  a  segítsé-
gemre. 

Tisztelt Ház! Bejelentem, hogy 51 képviselő az 
Országgyűlésről szóló törvény  35. §  (1) bekezdésé-
ben  foglaltak  alapján  az  Országgyűlés  rendkívüli 
ülésének  összehívását  kezdeményezte  a  gazdasági 
válság  kezelését  ellenőrző  vizsgálóbizottság  létre-
hozásáról  szóló  H/14655. számú  határozati  javas-
lat;  a  koronavírus-járvány  kormányzati  kezelésé-
nek  hibáit  feltáró  vizsgálóbizottság  létrehozásáról 
szóló H/14728. számú határozati javaslat; az Euró-
pai  Gyógyszerügynökség  által  nem  engedélyezett 
kínai koronavírus vakcina beszerzésével és engedé-
lyezésével  kapcsolatos  kormányzati  tevékenységet 
feltáró  vizsgálóbizottság 
szóló 
H/14723. számú  határozati  javaslat;  valamint  a 
médiaszolgáltatásokról  és  a  tömegkommunikáció-
ról szóló 2010. évi CLXXXV. törvény módosításáról 
szóló  T/13245. számú  törvényjavaslat  megtárgya-
lása érdekében. A levelet és annak mellékletét a Ház 
honlapján  valamennyien  megismerhettük.  A  rend-
kívüli  ülést  az  Országgyűlés  elnöke  a  kérelemnek 
megfelelően a mai napra hívta össze. Először a na-
pirend előtti felszólalásokra kerül sor.  

létrehozásáról 

Tisztelt Ház! Napirend előtti felszólalásra jelent-
kezett  a  Párbeszéd  képviselőcsoportjából  „Aktuális 
ügyekről” címmel Szabó Timea frakcióvezető asszony. 
Parancsoljon! 

 
SZABÓ  TIMEA  (Párbeszéd):  Köszönöm  a  szót. 
Tisztelt Ellenzéki Képviselőtársaim! Azért hívtuk ösz-
sze  a  mai  parlamenti  ülést,  hogy  a  kormány  számot 
adjon a járványkezelésről, számoljon be arról a káosz-
ról, amit az egészségügyben, a vakcina- és az oltáske-
zelésben és a gazdaság kezelésében művelt.  

Milliókat, sőt az egész országot érinti ez a kér-
dés.  Ehhez  képest  nulla  képviselő  jött  el  a  Fidesz-
KDNP soraiból. (Közbeszólások az ellenzéki padso-
rokból: Szégyen!) Az, hogy ennyien jöttek el, azt mu-
tatja, hogy a Fidesz-KDNP magasról tesz az emberek 
problémáira, arra, hogy hány ember halt meg, hogy 
hány  százezer  család  került  kilátástalan  helyzetbe, 
hogy  hány  vállalkozó,  köztük  vendéglátósok  ezrei 
mentek tönkre, vagy éppen hány ápoló és orvos rop-
pant  bele  a  túlórába  az  elmúlt  hónapokban.  A  Fi-

desz-KDNP  távolmaradása  azt  jelenti,  hogy  a  kor-
mány  magasról  tesz  emberek  millióinak  a  problé-
májára.  

Pedig  Orbán  Viktor  és  a  Fidesz  helyében  azért 
nem  dőlnék  hátra.  A  KSH  szerint  2020  novembere 
volt az elmúlt húsz év leghalálosabb hónapja: 61 szá-
zalékkal haltak meg többen, mint egy évvel korábban. 
2020 decembere pedig az elmúlt húsz év második leg-
rosszabb hónapja volt ebből a szempontból: novem-
berben és decemberben 11 ezerrel haltak meg többen, 
mint az előző évben ilyenkor. Ehhez képest a hivata-
los Covid-halálozás ebben az időben 7780 volt, tehát 
3300  emberrel  Covid  nélkül  is  többen  haltak  meg 
csak az év végén. Ez két dolgot jelenthet: vagy a kor-
mány  csalt  a  Covid-halálozási  statisztikában,  vagy 
3300  ember  azért  halt  meg,  mert  összeomlott  az 
egészségügyi ellátás, és nem tudták végrehajtani raj-
tuk  azokat  a  beavatkozásokat,  műtéteket,  amelyek 
szükségesek  voltak.  Csak  a  saját  ismerősi  körömben 
volt két ember, akik azért kényszerültek 600 ezer fo-
rintot fizetni egy magánkórházban, és az egyikük egy 
epeműtétet végrehajtatni magán, mert az állami kór-
házban  nem  tudták  őket  ellátni.  Ehhez  képest  az 
egészségügyért  felelős  miniszter,  Kásler  Miklós  Má-
tyás  király  összerakásával  van  éppen  elfoglalva,  mi-
közben háromezer ember megelőzhető halála szárad 
a lelkén. 

De pontosan tudjuk, az sem véletlen, hogy Orbán 
Viktor hagyja ezt az ámokfutást. Tudjuk azt, hogy ez-
zel  az  eltereléssel  azt  gondolja  Orbán  Viktor,  hogy 
majd  akkor  nem  foglalkozunk  a  lényeges  kérdéssel, 
többek között azzal, hogy mit műveltek gazdaságvéde-
lem címén. A kormány szerint 3628 milliárd forintot 
költöttek összesen gazdaságvédelemre, szakértői szá-
mítások  szerint  azonban  a  legjobb  esetben  is  ebből 
ténylegesen 900 milliárd  forintot költöttek összesen 
az emberek megsegítésére, azaz a teljes összeg 24 szá-
zalékát. A gazdaságvédelemre szánt pénzek 76 száza-
lékát tehát ellopta a kormány. Ezek a pénzek a Fidesz 
oligarcháihoz vándoroltak, 2500 milliárd forint nem 
az  emberekhez,  hanem  Orbán  Viktorhoz,  Mészáros 
Lőrinchez, Tiborcz Istvánhoz, Szíjj Lászlóhoz és a sa-
ját sleppjükhöz vándorolt.  

Nézzük meg csak a vendéglátósokat, akik össze-
sen 27 milliárd forintot kértek bértámogatásra. Eb-
ből  a  kormány  7 milliárd  forintot  bírt  kifizetni, 
20 milliárd  forint  még  mindig  nem  érkezett  meg. 
3600 milliárd  forintból  Orbán  Viktornak  nem  volt 
ideje  27 milliárd  forintot  kifizetni  azért,  hogy  több 
tízezer vendéglátóst, családjaikkal együtt több száz-
ezer  embert  megmentsen  a  csődtől.  Megmondom, 
hogy Orbán Viktor mit fizetett ki ehelyett: 21 milli-
árd forintot az egyházaknak év végén, 95 milliárd fo-
rintot a kisajátított Tihanyi Alapítványnak, 18 milli-
árd forintot Mészáros Lőrinc hoteljeire, vagy éppen 
43 milliárd  forintot  sportberuházásokra  költöttek. 
27 milliárd forintot nem tudtak kifizetni a vendéglá-
tósoknak,  de  43 milliárd  forintot  ki  tudtak  fizetni 
sportberuházásokra. 

25561 

Az Országgyűlés tavaszi 1. rendkívüli ülése 2021. február 1-jén, hétfőn 

25562 

Ezek után Orbán Viktornak még van bőr a képén 
türelmet kérni a vendéglátósoktól. Érdekes, azt mi-
ért  nem  halljuk  soha,  hogy  Orbán  Viktor  türelmet 
kér  Mészáros  Lőrinctől,  Tiborcz  Istvántól,  Orbán 
Ráheltől vagy éppen a saját többi haverjától vagy ép-
pen a focicsapatoktól? Tőlük miért nem kér soha tü-
relmet  Orbán  Viktor,  miért  csak  magyar  emberek 
millióinak kell várni a minimális segítségre?! Ráadá-
sul tudjuk azt, hogy a kérés után még jól meg is fe-
nyegették  őket,  hogy  majd  megbüntetik  őket,  hogy 
aztán  dögkeselyűk  módjára  majd  egy  NER-lovag 
odamenjen és felvásárolja őket. 

Tudják,  hogy  hogyan  hívják  tisztességesebb  he-
lyen magukat, Fidesz-KDNP-t? Maffiabűnbandának. 
Az Orbán-kormány egy bűnbanda, ahol a fékezhetet-
len lopás az úr, de véget fogunk ennek vetni, ’22-ben 
elkergetjük  (Az  elnök  a  csengő  megkocogtatásával 
jelzi  az  időkeret  leteltét.)  az  embertelenség  kormá-
nyát, és visszaadjuk az embereknek a szabadságot, a 
demokráciát és a  jólétet. Köszönöm.  (Taps az ellen-
zéki pártok soraiban.)  

 
ELNÖK:  Köszönöm  szépen,  frakcióvezető  asz-
szony.  Az  LMP  képviselőcsoportjából,  tisztelt  képvi-
selőtársaim: „Beszéljünk a tényekről” címmel Csárdi 
Antal  képviselő  úr  következik.  Parancsoljon,  képvi-
selő úr, öné a szó. 

 
CSÁRDI  ANTAL  (LMP):  Köszönöm  szépen  a 
szót. Azt hittem, a kormány reagál az előző napirend 
előtti  fölszólalásra.  (Dr.  Gyüre  Csaba:  Elveszett  a 
kormány.) Így viszont engedje meg, tisztelt elnök úr, 
hogy elkezdjem, mert Magyarország megállíthatatla-
nul  sodródik  a  katasztrófa  felé.  Megállíthatatlanul 
sodródik, és nem látjuk azt, hogy a kormány érdemi 
lépéseket tenne annak érdekében, hogy ez a kataszt-
rófa ne következzen be. Ennek az az oka, merthogy a 
magyar kormány még ennek a válságos időszaknak a 
kellős közepén is semmi mást nem csinál, mint a saját 
haverjainak, a hozzá közelálló gazdasági érdekcsopor-
toknak oszt támogatásokat, míg a valóban rászoruló 
gazdasági szereplők pedig  nem  kapják meg  ezt a tá-
mogatást. Ma hazánkban munkavállalók, mikro-, kis- 
és középvállalkozók százezrei tengődnek a lét és nem-
lét  határán,  és  ne  legyen  kétségünk  afelől,  hogy  itt 
nemcsak több százezer emberről, itt több millió em-
berről beszélünk, akik ma lényegesen rosszabb hely-
zetben vannak, és akiknek szüksége volna rá, mégsem 
kapnak segítséget, pedig van lehetőség és van forrás 
arra vonatkozóan, hogy érdemi segítség szülessen az 
ő megsegítésükre.  

Ennek az alapja egy rendes bértámogatás, ami-
nek  mind  a  mértéke,  mind  az  elérhetősége  sokkal 
szélesebb kellene hogy legyen, és ha ellenzéki veze-
tése  lenne  ennek  az  országnak,  akkor  sokkal  széle-
sebb lenne, mint amit a Fidesz-kormány nyújt. Gya-
korlatilag olyan támogatást kellene megvalósítania a 
Fidesz-kormánynak,  ahol  gyakorlatilag  nem  utólag 
fizetik meg a bértámogatást, hiszen amikor lenullá-
zódik egy vállalkozás bevétele a saját hibáján kívül, 

akkor nem fogja tudni meghitelezni ezeket az össze-
geket. 

 

 (13.10) 

 
Ráadásul  ezt  a  támogatást  lehetne,  sőt  kellene 
úgy osztani, hogy a NAV erre ne tehesse rá a kezét a 
nulladik  másodpercben.  Fontos  lenne,  hogy  segítsé-
get  kapjanak  támogatás  formájában  a  fix  költségek 
megfizetésére,  és  rendkívül  fontos  lenne  olyan  jöve-
delempótló támogatás bevezetése, amit az egyéni vál-
lalkozók  és  a  kisvállalkozások  tulajdonosai  kapnak, 
hiszen ők nem munkavállalók, ők eddig is és most is a 
saját  megélhetésüket  próbálják  megvalósítani.  S  na-
gyon régóta követeli az ellenzék egységesen a munka-
nélküli-segély hosszának és mértékének a jelentős nö-
velését,  mert  egy  ilyen  válságos  helyzetben  nem  en-
gedhetjük el a rászoruló honfitársaink kezét.  

De  mit  látunk  ehhez  képest?  Azt  látjuk,  hogy  a 
kormány összesen néhány milliárd forintot szán bér-
támogatásra, ennek az elérhetősége egészen minimá-
lis, és érdemes azt is megnézni, hogy hogyan jutottak 
hozzá  ezekhez  a  támogatásokhoz  a  kevesek,  akik  kí-
sérletet tettek rá.  

Először is tudni kell, hogy egy vállalkozás műkö-
désénél a legfontosabb az alapanyagok, illetve az áru-
készlet  beszerzése,  hiszen  ez  az  alapja  a  működésé-
nek; majd ezután kell megfinanszíroznia a rezsit - hi-
szen a piaci alapon működő közműszolgáltatók csak 
ez alapján fogják a szolgáltatást nyújtani -; ezt követi 
a  munkavállalók  kifizetése;  és  ezután  tudja  az  első 
adóforintokat  befizetni  egy  vállalkozás,  úgy,  hogy  a 
vállalkozó maga még egy forintot sem keresett.  

Ehhez  képest  mire  költ  az  Orbán-kormány? 
Tényleg csak szemelvények, hiszen hosszasan lehetne 
sorolni.  A  Groupama  Aréna  korszerűsítésére,  amit 
egyébként nem egészen öt éve adtak át, 3 milliárd fo-
rint. Sportlétesítmények fejlesztésére 43 milliárd fo-
rint, amit valószínűleg néhány Vasas-drukkeren kívül 
senki  nem  tart  most  fontosnak.  Kiemelt  nemzetközi 
sportesemény-stratégia  8  milliárd  forint.  Egyházi 
költségvetési hozzájárulások 15 milliárd forint. Nem-
zeti  infokommunikációs  stratégia  15  milliárd  forint. 
Mészáros  Lőrinc,  Hunguest  Hotel  megtámogatása 
majdnem 18 milliárd forintért. De meg lehetne emlí-
teni a badacsonyi Volán Panzió 1,5 milliárdját vagy a 
TV2-nek juttatott 23 milliárd forintot is.  

Azt gondolom, senkinek ne legyen kétsége, hogy 
miért van ez így. Gyakorlatilag hamarosan megjelen-
nek a nyomor vámszedői, ami azt jelenti, hogy a kivé-
reztetett  turizmus  helyére  be  fog  türemkedni  a  kor-
mányhoz közel álló üzleti körök összessége, közpénz-
ből megfinanszírozva, és fel fogják vásárolni az egész 
ágazatot,  el  fogják  lehetetleníteni  az  egész  ágazatot, 
csak ők maradhatnak, egy, aki túlélhet, és ezt a kor-
mány mondja meg.  

Azt gondolom, joggal követeljük azt, hogy a ma-
gyar  kormány  érdemi  segítséget  nyújtson  az  itt  élő 
honfitársainknak,  a  kis-  és  középvállalkozásoknak. 
Köszönöm. (Taps az ellenzéki pártok soraiban.) 

25563 

Az Országgyűlés tavaszi 1. rendkívüli ülése 2021. február 1-jén, hétfőn 

25564 

ELNÖK: Köszönöm szépen, képviselő úr. Tisztelt 
Ház! „Aktuális ügyek” címmel a DK képviselőcsoport-
jából Vadai Ágnes képviselő asszony következik. Pa-
rancsoljon, képviselő asszony! Öné a szó. 

 
DR. VADAI ÁGNES (DK): Köszönöm a szót. Tisz-
telt Ház! Látom, hogy a pánikkormány tagjainak és a 
Fidesz  tagjainak  mennyire  fontos  a  haza  sorsa,  csak 
úgy  tolonganak  itt  az  ülésteremben.  Persze  meg  tu-
dom  érteni,  hogy  nem  jöttek  be;  az  elmúlt  hónapok 
kormányzati  kudarcait  nézve  még  fideszesként  sem 
egyszerű ezt arcon kihordani.  

Őszintén  szólva,  egészen  megdöbbentő,  hogy  a 
miniszterelnök  múlt  pénteken  a  propagandainterjú-
jában a Kossuth Rádióban már magyar polgárokat fe-
nyegetett.  Azt  persze  rögzíteni  kell,  hogy  a  kormány 
nem felelős a járvány kitöréséért, de felelős azért, ami 
ebben  az  országban  történik.  Ő  tehet  arról  és  a  mi-
niszterelnök tehet arról, hogy a vendéglátóiparban és 
a turizmusban dolgozók ma már csak abban remény-
kedhetnek,  hogy  lassan  kinyithatnak,  mert  a  kor-
mánytól lényegében semmilyen segítséget nem  kap-
nak. Eszükbe sem jut, hogy ez a teszetosza, életképte-
len kormány segítsen nekik. Nem hülyék ezek az em-
berek, pontosan látják. Mióta is nem kaptak segítsé-
get?  2020  márciusa,  tíz  hónappal  ezelőtt  óta.  Miért 
csodálkozik akkor bárki, hogy azt gondolják, hogy itt 
majd ezek az emberek, akik éppen tüntettek is tegnap, 
segítségért  fordulnak  a  kormányhoz?  Túlélésük  zá-
loga szerintük már csak az, ha megnyithatnak.  

Aztán persze - és itt elhangzott -, a most tönkre-
menő  éttermeket,  fagyizókat,  kávézókat,  cukrászdá-
kat, esetleg hoteleket meg majd a saját lábon álló ki-
rályi család, a vej, a tehetséges gázszerelő meg az ösz-
szes többi bűnöző meg akarja majd szerezni nyomott 
áron.  S  akkor  ezek  után,  egy  ilyen  nem  kormányzás 
után,  egy  elengedhetetlen  válságkezelés  hiánya  után 
jön  a  miniszterelnök,  és  megfenyeget  magyarokat, 
ahelyett, hogy segítene nekik. Segítene nekik abból a 
pénzből, amelyet nem mellesleg ezek az  emberek fi-
zettek be a magyar államkasszába. Nagy szereptévesz-
tésben  van  a  miniszterelnök,  amikor  azt  gondolja, 
hogy ő itt most fenyegetőzhet.  

Egyvalamit azonban világosan el kell mondanunk: 
a  magyarok  tették  a  dolgukat  a  járvány  ideje  alatt  is. 
Tették a dolgukat az egészségügyi dolgozók, a szociális 
dolgozók, a postások, a kereskedelemben dolgozók, a 
pékek, a futárok, az önkormányzatok - sokszor a kor-
mány helyett is -, és tették a dolgukat a vendéglátás-
ban és a turizmusban dolgozók akkor, amikor tehet-
ték. Tették a dolgukat a magyar szülők, viaskodva az 
online oktatással, tették a dolgukat az inflációtól szen-
vedő  nyugdíjasok  és  a  magyar  családok.  Egyvalaki 
nem tette a dolgát ebben az országban: Orbán Viktor. 
Mert  kérdezem  én:  volt-e itt  érdemi  válságkezelés? 
Nem  volt.  Volt-e itt  érdemi  állami  bérpótlék?  Nem 
volt. Volt-e itt érdemi, no, nem a fideszes oligarchák-
nak,  hanem  a  tisztességes  magyar  vállalkozásoknak 
juttatandó  vissza  nem  térítendő  támogatás?  Nem 
volt. Volt-e itt kormányzás? Nem volt. És erről mind-

mind  Orbán  Viktor  tehet.  No  persze,  volt  neki  azért 
intézkedése. 18 milliárd Mészáros Lőrincnek, 51 mil-
liárd forint a hat legkedvesebb oligarchájának; jutott 
itt  pénz  dubaji  milliárdosnak,  határon  túli  haverok-
nak, a focira meg az egyházra. Csak azokra nem jutott, 
akik  szükségben  vannak.  Azoknak  nem  jutott,  akik 
egyébként tették a dolgukat.  

Egyébként Orbán Viktor volt az, aki 7000 milli-
árd forinttal eladósította ezt az országot, és közben 
azt látjuk, hogy a válságkezelés, amiről itt mindig be-
széltek,  nem  történt  meg  Magyarországon.  Nem  az 
önkormányzatokkal  kellett  volna  viaskodni  az  el-
múlt  időszakban,  hanem  felkészíteni  az  országot. 
Nem az Adrián kellett volna jachtozni, hanem oltási 
tervet  készíteni.  Nem  hazudozni,  statisztikákat  ha-
misítani meg titkolózni kellett volna, hanem normá-
lisan,  felnőtt  ember  módjára  beszélgetni  a  magyar 
emberekkel, és nem ellopni az utolsó csavarig ebben 
az országban mindent, amikor a legnehezebb helyzet 
van, és arra várni, hogy melyik iparág fog megrecs-
csenni, hogy majd Orbán meg a családja nevére le-
hessen  íratni,  hanem - urambocsá! - kormányozni 
kellett volna, segíteni. Ha megtörtént volna ez a se-
gítség, akkor most nem lázadoznának a vendéglátó-
sok, a pedagógusok, a magyar családok, a művészek 
és a vállalkozók. Nem fenyegetni kell azokat, akiket 
a  miniszterelnök  elárult,  és  nem  furkósbotot  kell 
előttük lengetni, hanem oda kell állni eléjük, és azt 
mondani, igen, Orbán Viktor egy bukott miniszterel-
nök, akit maga alá temetett a járvány és a válság. Be-
ismerni, hogy az Orbán-kormány, amikor történeté-
ben először egy valós kihívással állt szemben, akkor 
úgy omlott össze, mint a magyar konzervatív keresz-
ténydemokrácia Szájer József brüsszeli ereszcsator-
náján.  Köszönöm.  (Derültség  és  taps  az  ellenzéki 
pártok soraiban.) 

 
ELNÖK:  Köszönöm  szépen,  képviselő  asszony. 
Az  MSZP  képviselőcsoportjából  „Aktuális  kérdések-
ről” címmel Tóth Bertalan frakcióvezető úr jelentke-
zett napirend előtti felszólalásra. Parancsoljon, frak-
cióvezető úr! Öné a szó. 

 
DR.  TÓTH  BERTALAN  (MSZP):  Köszönöm  a 
szót, elnök úr. Tisztelt Képviselő Hölgyek, Urak, akik 
eljöttek erre a mai ülésre! Tele van az ország fideszes 
kék  plakátokkal - ugye,  arra  van  pénz,  óriásplakátra 
mindig  jut  pénz -,  amelyeken  az  olvasható,  hogy 
„Minden élet számít”.  

Tisztelt  Képviselőtársaim!  Ez  az  üzenet  igaz, 
minden élet számít, de a Fidesz szájából ez egy ordas 
hazugság, mert a Fidesz számára ez a mondat nem fe-
jeződik be. Ez a mondat a Fidesz szájából úgy hangzik, 
hogy minden élet számít, vessző, kivéve az idősek, ki-
véve a munkanélküliek, kivéve a minimálbérből élők, 
kivéve a vendéglátósok, a szociális ágazatban dolgo-
zók, a kereskedelemben, turizmusban, kulturális ága-
zatban dolgozók, a fővárosban és nem fideszes veze-
tésű településeken élők. A sort hosszan lehetne foly-
tatni, képviselőtársaim, de ez is több millió ember.  

25565 

Az Országgyűlés tavaszi 1. rendkívüli ülése 2021. február 1-jén, hétfőn 

25566 

 (13.20) 

 
Ha  a  Fidesz-rezsimnek  minden  élet  számítana, 
akkor magyarázza el valaki, hogy ősszel miért hagyták 
berobbanni a járványt. Focimeccseket rendeztek sok-
ezernyi ember előtt. Hetekig hagyták, hogy az iskolák 
a  fertőzés  gócpontjaivá  váljanak.  Nem  volt  ingyenes 
és tömeges tesztelés, és nem volt szigorú kontaktku-
tatás.  A  Fidesz-kormány  nem  tett  semmit  a  fertőzés 
terjedése ellen, mert, lássuk be, az ingyenes parkolás 
és a járatsűrítések semmit nem értek. Ezt sajnos ma 
már több mint 12 500 áldozat bizonyítja.  

Bármit is írnak a plakátokra, ne feledjük, Orbán 
Viktor döntött úgy, hogy fontosabb a gazdaság, mint 
az emberéletek megvédése. Ezért aztán a Fidesz-kor-
mány  tagjai  az  Adria  hullámain  jachtoztak  ahelyett, 
hogy felkészültek volna a járvány második hullámára. 
Lett járvány, lett gazdasági válság és lett megélhetési 
válság, Orbán Viktor és miniszterei pedig egész egy-
szerűen cserben hagyták az embereket.  

Tisztelt  Képviselőtársaim!  Ne  mondja  senki, 
hogy  nincs  pénz  válságkezelésre,  ne  mondja  senki, 
hogy nincs meg a felhatalmazás a rendkívüli intézke-
dések  megtételére!  Ha  volt  pénz  a  Gazdaságvédelmi 
Alapban  vadászkiállításra,  űrkutatásra,  stadionépí-
tésre  és  még  ezernyi  más  olyan  dologra,  amelynek 
semmi köze nem volt a válságkezeléshez, akkor miért 
nem  jutott  az  álláskeresési  támogatás  növelésére, 
hogy legalább nettó százezer forint legyen minimum 
kilenc  hónapig?  Miért  nem  jutott  a  100  százalékos 
táppénzre,  hogy  ne  fertőzzék  egymást  az  emberek  a 
munkahelyükön csak azért, mert félnek attól, hogy ha 
otthon maradnak, kevesebb lesz a pénzük? Miért nem 
jutott a családi pótlék, az anyasági támogatás, a gyes 
és a gyet megduplázására? És miért nem jutott az ala-
csony nyugdíjak felzárkóztatására?  Miért  nem jutott 
valódi munkahelyvédelemre?  

Akkor bezzeg van pénz, ha Orbán Viktor barátja, 
Mészáros  „nem  stróman”  Lőrinc  szorul  rá  az  adófo-
rintjainkból nyújtott segítségre. De a bezárásra kény-
szerült kiskocsmák, múzeumok, színházak - oda vala-
hogy  nem  akarnak  ezek  a  támogatások  megérkezni. 
Vegyék már észre, azért mennek az emberek az utcára 
járvány idején, mert nem tudnak megélni! Ha minden 
élet  számít,  akkor  fizessék  ki  a  túléléshez  szükséges 
támogatást a vendéglátószektornak! A vírus ellen kell 
harcolni, nem a kocsmáros, a pincér meg a szakács el-
len.  Lehet  olyan  intézkedéseket  hozni,  amelyek  úgy 
segítenének ennek a közel 600 ezer embernek a túl-
élésben, hogy az a vírus terjedését is akadályozza.  

Van óriásplakát, de még mindig nincs őszinte be-
széd a regisztrációról, az oltási tervről, a tömeges ol-
tás megvalósításáról. Még mindig nem tudjuk, mikor 
kerülnek sorra a pedagógusok, a köztisztviselők, a ke-
reskedelemben dolgozók.  

Mi  is  szurkolunk,  hogy  minél  előbb  minél  több 
oltóanyag  legyen.  Látjuk,  hogy  Szijjártó  Péter  stábja 
milyen  serényen  szerez  meg  mindent,  ami  a  kezük 
ügyébe kerül, legyen az orosz vakcina vagy éppen orosz 
toll.  

De a vakcinával nem lehet jóllakni, képviselőtár-
saim. A nélkülöző családok, nyugdíjasok nem tudnak 
hónapokat várni.  

És,  tisztelt  képviselőtársaim,  nem  mehetünk  el 
szó nélkül amellett, hogy a járvány árnyékában a Fi-
desz-rezsim  újabb  szabad  hangot  kíván  elfojtani. 
A szabad  hang  biztosításának  egyik  még  létező  felü-
lete  a  Klubrádió.  És  most  szabályozási  úton  akarják 
megfosztani a frekvenciájától. A Fidesz-rezsim ma be-
bizonyíthatta volna, hogy egy félreértés van a törvény-
ben,  és  a  törvénymódosítással  lehetőséget  kapna  a 
Klubrádió,  hogy  tovább  sugározzon.  De  most  már 
mindenki láthatja, hogy mi volt a valós cél: az, hogy a 
Klubrádió hallgasson el; hogy a Klubrádió veszítse el 
a frekvenciáját. Szégyen, gyalázat, amit művelnek!  

Tisztelt Képviselőtársaim! Megrohadt a fideszes 
narancs (Az elnök a csengő megkocogtatásával jelzi 
az idő leteltét.), ideje, hogy minél előbb kidobjuk. Kö-
zös  jövőnkért,  Magyarországért!  Köszönöm  szépen. 
(Taps.) 

 
ELNÖK:  Köszönöm  szépen,  frakcióvezető  úr. 
Tisztelt  Országgyűlés!  A  Jobbik  képviselőcsoportjá-
ból  Lukács  László  György  képviselő  úr:  „Aktuális 
ügyek”  címmel  jelentkezett  napirend  előtti  felszóla-
lásra. Parancsoljon, képviselő úr, öné a szó.  

 
DR.  LUKÁCS  LÁSZLÓ  GYÖRGY  (Jobbik):  Kö-
szönöm szépen a szót, elnök úr. Tisztelt Képviselőtár-
saim! Engedjék meg, hogy egy apró pici jó hírrel kezd-
jem  a  mai  napot,  ugyanis  mégiscsak  a  ciklus  első 
olyan napja van, amikor nem kell a hazug és cinikus 
kormányzati  válaszokat  hallgatnunk.  (Egy  hang  a 
Jobbik  soraiból:  Éljen! - Derültség  és  taps  a  Jobbik 
padsoraiban.) Azonban ez a jó hír valójában egy rossz 
hír, ugyanis ez azt jelenti, hogy a 133 legbátrabb ma-
gyar ma úgy döntött, hogy nem jön dolgozni. Úgy tű-
nik, akkor szeretnek dolgozni és akkor megy a munka, 
amikor uniós pályázatok elosztásáról van szó egy gőz-
fürdőben,  meg  akkor  megy  a  munka,  amikor  luxus-
jachton  kell  telefonálgatni  a  másik  külügyminiszter-
nek. De akkor, amikor dologidő van, ők nem jelennek 
meg.  Pedig  lenne  ma  Magyarországon  olyan  réteg, 
amelyik szeretne dolgozni, és ezért a mai napon tün-
tet  és  tüntetni  fog:  a  vendéglátósok,  a  turizmusban 
dolgozók.  Nekik  tiltják,  hogy  dolgozzanak,  ellentét-
ben a 133 legbátrabb magyarral, akinek senki nem til-
totta meg, hogy itt legyen, és azokról a vizsgálóbizott-
ságokról beszéljünk, amit az ellenzék javasolt.  

Három  fontos  témakörben  szerettünk  volna 
azért létrehozni vizsgálóbizottságot, hogy feltehessük 
azokat  a  kérdéseket,  amelyek  elől  most  már  egy  éve 
elzárkózik a kormány hol kormányinfón, hol pedig a 
parlamenti  válaszadásban.  Olyan  kérdésekről  van 
szó,  amelyekre  egy  éve  keressük  a  választ.  És,  hogy 
mondjunk  párat - hemzsegnek  ezek  a  kérdések -, 
kezdjük  gazdasági  kérdésekkel.  Hogyan  lehet,  hogy 
több  százezer  ember  érzi  ma  Magyarországon  úgy, 
hogy szimplán cserben hagyta őket a kormány? Hogy 
lehet,  hogy a turizmus és a vendéglátás dolgozói azt 

25567 

Az Országgyűlés tavaszi 1. rendkívüli ülése 2021. február 1-jén, hétfőn 

25568 

érzik,  hogy  míg  más  államok  megsegítik  a  hasonló 
szektorban dolgozókat, az ő államuk, az ő kormányuk 
magasról tesz az ő elképzeléseikre?  

Választ  vártunk  volna  arra  is,  hogy  miért  nincs 
Magyarországon 80 százalékos bérkompenzáció; mi-
ért van az, hogy más országokban ezt meg lehet való-
sítani, Magyarországon nem. A Jobbik mint az ellen-
zék jobboldali pártja azt javasolta, hogy legyen kom-
penzáció, vagy egyébként legyen szabályozott és biz-
tonságos újranyitás ezekben a szektorokban, és ezek-
nek a részleteit dolgozzák ki, ahogy más országokban 
is ki lehetett dolgozni. 

Választ vártunk arra is, hogy pontosan mennyit 
költöttek  a  kis-  és  mikrovállalkozások  megsegíté-
sére.  Illetve,  ha  már  itt  tartunk,  magyarázzák  meg, 
hogyan lehet, hogy a világ egyik leggazdagabb arab 
milliárdosának is jutott szállodatámogatás, annak az 
arab milliárdosnak, aki a migráció kezdetén Angela 
Merkel és Juncker tervét támogatta és örült neki. Je-
len esetben ehhez az emberhez mennek azok a támo-
gatások, amelyeknek az egyszerű magyar vállalkozá-
sokhoz  kellett  volna.  (Közbeszólás  a  Jobbik  sorai-
ból: Úgy van!) 

Választ  várunk  arra  is,  hogyan  fordulhatott  elő, 
hogy  20 milliárdnyi  összeggel  csúsznak  immáron 
november óta, és nem fizetik ki a vállalkozásoknak.  

Arra  is  választ  szeretnénk  várni,  hogy  abban  az 
esetben  van-e valami  haladék,  ha  az  ő  ajtajukon  ko-
pogtat a NAV, az ő ajtajukon kopogtat a bérbeadó és 
mindenki, aki pénzt szeretne kapni, és miből tudják 
ezt  fedezni.  A  magyar  kormány  erről  sem  gondos-
kodott.  

De egészségügyi téren is vannak olyanok, amiket 
egyszer sem sikerült tisztázni. Például mi van abban 
az  oltási  tervben,  amit  létrehoztak?  Valóban  benne 
van-e az,  hogy  a  focistáknak  kell - a  rendőröket  és  a 
tűzoltókat  megelőzően - megkapni  az  oltást?  (Egy 
hang  a  Jobbik  soraiból:  Szégyen!)  Benne  van-e az, 
hogy  mennyit  költöttek  és  mennyit  fognak  elkölteni 
például a kínai vagy az orosz vakcinára, mert azt sem 
tudjuk, hogy erre mennyi pénzt szánnak. Vagy benne 
van-e az,  hogy  honnan szereztek, mennyiért  lélegez-
tetőgépeket?  Az  elszámolásuk  kimutatja-e,  hogy  hol 
van ez, és nem lesz-e ugyanaz a bizniszelés a vakciná-
nál, mint a lélegeztetőgépeknél volt? És arra is kíván-
csiak lennénk, hogy mitől van az a halálozási többlet, 
amely minden idők, nem  minden  idők, de az elmúlt 
21 év legsúlyosabb halálozási mutatóját hozta. Az el-
múlt két évtizedben soha nem halt meg annyi magyar! 
És még a többlettel sem tudnak elszámolni, ami a ko-
ronavírus-halálozási okokon felül volt. Senki egy szót 
sem  hajlandó  erről  mondani.  Mint  ahogy  arról  sem 
hajlandók  mondani  semmit,  hogy  fogjuk  bepótolni 
azokat az elmaradt orvos-beteg találkozókat, amelyek 
a járvány miatt takaréksebességre kapcsolt egészség-
ügyből származnak.  

Hozzák nyilvánosságra az oltás költségeit, hozzák 
nyilvánosságra  a  beszerzések  költségeit!  Ennyit  vár-
tunk volna el, és ezt szerettük volna megkérdezni, de 
süket fülekre talált.  

Az is biztos, és ezt is tisztáznia kellene főként Or-
bán  Viktornak,  aki  a  kínai  oltás  reklámarcává  vált 
(Derültség  a  Jobbik  soraiban.),  hogy  mi  van  ak-
kor - tudjuk, nála nincs B-terv, csak A-terv van -, ha 
mégis szükség van oltástéren egy B-tervre. Mert nem 
járhatunk úgy az oltással, ahogy ő járt az amerikai el-
nökválasztással, ahol akkorát bukott, mint Rottenbil-
ler. (Derültség a Jobbik soraiban.) 

Összesítve:  világosan  látszik,  hogy  a  kormány-
párti képviselők és a kormány is menekült ma a vála-
szok elől. Menekültek, takargatnivalójuk van, nehogy 
bebizonyosodjon, hogy a haverokon kívül senkit sem 
segítettek. Takargatnivalójuk van, mert Orbán Viktor 
azt mondta ősszel, hogy mindenkit meg fognak men-
teni, aki beteg lett. Orbán Viktor hazudott. Takargat-
nivalójuk van, mert nem volt itt semmilyenfajta pro-
fesszionális terv.  (Az elnök a csengő megkocogtatá-
sával jelzi az idő leteltét.) 

Tisztelt Képviselőtársaim! Most még megúszhat-
ják  a  vizsgálóbizottságokat,  de  2022-ben  eljön  az  az 
idő, amikor nekik majd választ kell adniuk. A Jobbik 
mint  a  jobboldali  néppárt  erről  gondoskodni  fog,  és 
erre  vállalunk  garanciát.  Köszönöm  szépen.  (Közbe-
szólás a Jobbik soraiból: Bravó! Úgy van! - Taps.)  

 

 (13.30) 

 
ELNÖK:  Köszönöm  szépen,  képviselő  úr.  Tisz-
telt  Ház!  A  napirend  előtti  felszólalások  végére  ér-
tünk.  

Tájékoztatom önöket, hogy Áder János köztársa-
sági elnök úr államtitkári megbízatás megszűnéséről 
és  új  államtitkár  kinevezéséről  szóló  átiratokat  kül-
dött az Országgyűlésnek. Felkérem Szűcs Lajos és Hi-
székeny  Dezső  jegyző  urakat,  hogy  ismertessék  a 
köztársasági elnök úr átiratait. Parancsoljon!  

 
DR. SZŰCS LAJOS jegyző: Köszönöm a szót, el-
nök úr. Virtuálisan elmondom, hogy Kövér László úr, 
az  Országgyűlés  elnöke  részére  levél  érkezett:  „Tisz-
telt Elnök Úr! Tájékoztatom az Országgyűlést, hogy 
az  Alaptörvény  9. cikk  (4) bekezdés  j) pontja,  vala-
mint  a  kormányzati  igazgatásról  szóló  2018. évi 
CXXV.   törvény  205. §-a  alapján - a  miniszterelnök 
javaslatára - dr. Ágostházy Szabolcs Imrét, az Inno-
vációs  és  Technológiai  Minisztérium  államtitkárát 
2020. december 31-ei hatállyal e megbízatása alól fel-
mentettem, egyúttal az Alaptörvény 9. cikk (4) bekez-
dés  j) pontja,  valamint  a  kormányzati  igazgatásról 
szóló  2018. évi  CXXV. törvény  202. §  (2) bekezdése 
alapján - a miniszterelnök javaslatára - dr. Ágostházy 
Szabolcs Imrét 2021. január 1-jei hatállyal a Minisz-
terelnökség  államtitkárává  kineveztem.  Üdvözlettel: 
Áder János” 

 
HISZÉKENY DEZSŐ jegyző: „Kövér László úr, az 
Országgyűlés elnöke részére. Tisztelt Elnök Úr! Tájé-
koztatom  az  Országgyűlést,  hogy  az  Alaptörvény 
9. cikk (4) bekezdés j) pontja, valamint a kormányzati 
igazgatásról  szóló  2018. évi  CXXV. törvény  205. §-a 

25569 

Az Országgyűlés tavaszi 1. rendkívüli ülése 2021. február 1-jén, hétfőn 

25570 

alapján - a  miniszterelnök  javaslatára - dr.  Bóka  Já-
nost, az Igazságügyi Minisztérium államtitkárát 2021. 
január  14-ei  hatállyal  e  megbízatása  alól  felmentet-
tem,  egyúttal  az  Alaptörvény  9. cikk  (4) bekezdés 
j) pontja,  valamint  a  kormányzati  igazgatásról  szóló 
2018. évi  CXXV. törvény  202. §  (2) bekezdése  alap-
ján - a  miniszterelnök  javaslatára - dr.  Bóka  Jánost 
2021.  január  15-ei  hatállyal  a  Miniszterelnöki  Kor-
mányiroda  államtitkárává  kineveztem.  Üdvözlettel: 
Áder  János”  (Arató  Gergely,  miközben  tapsol: 
Bravó!)  

 
DR. SZŰCS LAJOS jegyző: „Kövér László úr, az 
Országgyűlés elnöke részére. Tisztelt Elnök Úr! Tájé-
koztatom az Országgyűlést,” - (Közbeszólás a DK so-
raiból:  Még  egy  államtitkár?! - Dr. Vadai  Ágnes: 
A CSOK-ért  felelős  államtitkár  asszony…! - Arató 
Gergely:  Még  akarunk  államtitkárokat! - Derült-
ség.) - „hogy  az  Alaptörvény  9. cikk  (4) bekezdés 
j) pontja,  valamint  a  kormányzati  igazgatásról  szóló 
2018. évi CXXV. törvény 205. §-a alapján - a minisz-
terelnök javaslatára - dr. Boros Anitát és dr. Kaderják 
Pétert,  az  Innovációs  és  Technológiai  Minisztérium 
államtitkárait e megbízatásuk alól 2021. január 15-ei 
hatállyal felmentettem. 

Az Alaptörvény 9. cikk (4) bekezdés j) pontja, va-
lamint  a  kormányzati  igazgatásról  szóló  2018. évi 
CXXV. törvény  202. §  (2) bekezdése  és  a  205. §-a 
alapján - a  miniszterelnök  javaslatára - Steiner  Atti-
lát, az Igazságügyi Minisztérium államtitkárát e meg-
bízatása  alól  2021.  január  15-ei  hatállyal  felmentet-
tem, egyúttal 2021. január 16-ai hatállyal az Innová-
ciós és Technológiai Minisztérium államtitkárává ki-
neveztem. Üdvözlettel: Áder János” 

 
HISZÉKENY DEZSŐ jegyző: „Kövér László úr, az 
Országgyűlés elnöke részére. Tisztelt Elnök Úr! Tájé-
koztatom  az  Országgyűlést,  hogy  az  Alaptörvény 
9. cikk (4) bekezdés j) pontja, valamint a kormányzati 
igazgatásról  szóló  2018. évi  CXXV. törvény  202. § 
(2) bekezdése  alapján - a  miniszterelnök 
javasla-
tára - dr. Ökrös Oszkárt  2021. január  28-ai  hatállyal 
az Igazságügyi Minisztérium államtitkárává kinevez-
tem. Üdvözlettel: Áder János” (Arató Gergely közbe-
szól.) 
 
ELNÖK: Köszönöm  szépen,  jegyző  urak.  Tisz-
telt  Képviselőtársaim!  Engedjék  meg,  hogy  az  Or-
szággyűlés  és  a  magam  nevében  gratuláljak  az  ál-
lamtitkár uraknak, és sok sikert kívánjak a munká-
jukhoz. 

Tisztelt Országgyűlés! Tájékoztatom önöket, hogy 
Szabó Timea országgyűlési képviselő asszony mentelmi 
jogának  felfüggesztésére  irányuló  indítvány  érkezett 
2020. december 16-án, 16.Bpk.1800/2020/4. számon a 
Budapesti II. és III. Kerületi Bíróságtól becsületsértés 
vétsége miatt indított magánvádas ügyben.  Továbbá 
2020. december 17-én Simonka György országgyűlési 
képviselő mentelmi jogának felfüggesztésére irányuló 
indítvány  érkezett,  KSB.3682/2019/13-I. számon  a 

legfőbb  ügyésztől  vesztegetés  hatósági  eljárásban 
bűntette miatt indított közvádas ügyben. Az Ország-
gyűlés  elnöke  az  indítványokat  megvizsgálásra  a 
Mentelmi bizottságnak kiadta. 

Tisztelt Országgyűlés! Most az elnöki jogkörben 
előterjesztett  napirendi  javaslatról  döntünk.  Kér-
dezem a tisztelt Országgyűlést, hogy elfogadja-e a na-
pirendi  ajánlást.  Kérem,  kézfelemeléssel  szavazza-
nak! (Szavazás.)  

Látható többség, de azt kénytelen vagyok megál-
lapítani,  hogy  az  Országgyűlés  nem  határozatképes. 
(Moraj.) 

Egyúttal bejelentem, hogy Balla György és Vejkey 
Imre képviselő urak levélben kezdeményezték a sza-
vazás  szavazatszámláló  gép  alkalmazásával  történő 
megismétlését;  erre  azért  is  szükség  van,  mert  a  hi-
ányzók jegyzékét ki kell függesztenem.  

Az  indítványnak  megfelelően  most  tisztelettel 
kérdezem az Országgyűlést, elfogadja-e az elnöki jog-
körben  előterjesztett  napirendi  javaslatot.  Kérem, 
hogy  a  szavazatszámláló  gép  alkalmazásával  szavaz-
zanak! (Szavazás.)  

Kimondom  a  határozatot:  az  Országgyűlés 
52 igen, 1 nem szavazat és 1 tartózkodás mellett nem 
határozatképes.  (Varju  László  jelentkezik.)  Ezek 
alapján fogom megállapítani a hiányzók jegyzékét.  

Balczó Zoltán képviselő úr ügyrendben kért szót.  
 
BALCZÓ  ZOLTÁN  (Jobbik):  Elnök  Úr!  Köszö-

nöm a szót.  

 
ELNÖK:  (Jelzésre:)  Igen,  bocsánat!  Még  előtte 

Varju László képviselő úr kért szót. 

 
VARJU  LÁSZLÓ  (DK):  (Mikrofon  nélkül:)  Kö-
szönöm  szépen.  A  szavazás  kapcsán  szeretném  je-
lezni,  hogy  ez  a  gép  nem  működött,  vagy  legalábbis 
nem látszik rajta. 

 
ELNÖK: Akkor kérem szépen még a szavazók lis-
tájához igen szavazattal Varju László képviselő urat is 
hozzákapcsolni. (Nagy zaj, közbeszólások.)  

Ügyrendben Balczó Zoltán képviselő úr jelentke-

zett. Parancsoljon!  

 
BALCZÓ ZOLTÁN (Jobbik): Ügyrendi felszólalá-
som valójában egy ügyrendi jellegű kérdés. A magyar 
Országgyűlés évtizedek óta töretlen gyakorlata, hogy 
ha  volt  képviselője  elhunyt,  akkor  a  legelső  plenáris 
ülésen  megemlékezünk  az  elhunyt  képviselőről. 
Dr. Pánczél  Gyula  képviselő  úr  elhunyt.  A  kérdésem 
az, hogy miért nem emlékeztünk meg róla ezen az első 
plenáris ülésen. Köszönöm szépen. (Taps.)  

 
ELNÖK:  Köszönöm  szépen.  Arról  tájékoztatom 
képviselő urat és a tisztelt Házat, hogy az első rendes 
ülésen  fog  ez  megtörténni,  tehát  várhatóan  15-én. 
(Szilágyi  György:  Emlékezzünk  meg  most,  elnök 
úr! - Z. Kárpát Dániel: Tessék végigvárni!) Én min-
den képviselőnek megadom a tiszteletet. (A teremben 

25571 

Az Országgyűlés tavaszi 1. rendkívüli ülése 2021. február 1-jén, hétfőn 

25572 

lévők  néma  felállással  adóznak  az  elhunyt  emléké-
nek.) Köszönöm szépen.  

Tisztelt Országgyűlés! A Fidesz és a KDNP képvi-
selőinek írásos tájékoztatása, valamint további képvi-
selői távollétre vonatkozó bejelentések alapján a ha-
tározatképesség helyreállítására a mai napon nem lá-
tok  lehetőséget.  Ennek  alapján  a  házszabály  14. § 
(2) bekezdése szerint megállapítom a hiányzó képvi-

selők névsorát, mint ahogy azt már említettem. Elfo-
gadott  napirendi  javaslat  hiányában  a  napirend 
egyetlen pontja sem tárgyalható.  

Tájékoztatom önöket, hogy az Országgyűlés kö-
vetkező ülésének időpontjáról a későbbiekben tájé-
koztatást kapnak. Az ülést bezárom.  

 

(Az ülés 13 óra 39 perckor ért véget.) 

 
 
 
 
 
 

 
 
 
 
 
 
 
 
 
 
 
 

Hiszékeny Dezső s. k. 

jegyző 

Dr. Szűcs Lajos s. k. 

jegyző 

A kiadvány hiteléül: 

az Országgyűlés Hivatala törvényhozási főigazgató-helyettese 

Dr. Bárány Tibor  

 

 

 

 
 
 
 
 

 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

 

Szöveghű jegyzőkönyv  

Felelős kiadó: dr. Such György, az Országgyűlés Hivatala főigazgatója 

Szerkeszti és előfizetésben terjeszti: az Országgyűlés Hivatala,  

Törvényhozási Igazgatóság, Jegyzői Iroda 

Budapest, V. Kossuth tér 1-3.  
 Postacím: 1357 Budapest, Pf. 4 

Telefon: 441-4222 
Telefax: 441-4599  

MINDEN JOG FENNTARTVA! 
ISSN: 2064-6666 (Nyomtatott) 

ISSN: 2064-8367 (Online) 

 

